<!DOCTYPE HTML><font color="#d00505"><strong>ХРЫСТОС УВАСКРОС З ПАМЕРЛЫХ</strong></font><br>
<em><font color="#d00505">(з Багагласьніка)</font></em><br>
<br>
Хрыстос уваскрос з памерлых,<br>
сьмерць сьмерцю зваяваў,<br>
парваўшы путы пекла,<br>
жыцьцё нам дараваў!<br>
<br>
Апоўначы з магілы<br>
наш Збаўца ўваскрос,<br>
усім верным з неба радасьць<br>
і супакой прынёс.<br>
<br>
Зямля ўся затраслася,<br>
калі Збавіцель наш<br>
устаў з магілы ў славе<br>
ў блаславёны час.<br>
<br>
Анёл там прамяністы<br>
на камені сядзеў,<br>
і голасам нябесным<br>
«Хрыстос уваскрос!» — ён пеў.<br>
<br>
Пабожныя жанчыны<br>
ўшанаваць Хрыста пайшлі,<br>
і міра дарагое<br>
з сабой яны нясьлі.<br>
<br>
Прыйшлі намасьціць цела<br>
Ўладара свайго,<br>
ды толькі ў магіле<br>
Яго ўжо не было.<br>
<br>
Анёлы ім сказалі:<br>
«Больш вам ня трэба сьлёз —<br>
Хрыстос, Збавіцель сьвету,<br>
з памерлых уваскрос!»<br>
<br>
Хрыстос уваскрос з памерлых,<br>
сьмерць сьмерцю зваяваў,<br>
парваўшы путы пекла,<br>
жыцьцё нам дараваў!<br>
<br>
<em><font color="#d00505">Слухаць:</font></em><br>
<strong><em><font color="#d00505"><a href="https://youtu.be/o27K0rvZR70">«Хрыстос уваскрос з памерлых»</a>.</font></em></strong>