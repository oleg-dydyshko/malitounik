<!DOCTYPE HTML><strong><font color="#d00505">НА КАЛЯДЫ</font></strong><br>
<br>
1. У хлеўчуку, дзе халодна і зябка,<br>
Дзе павуціньне заблытаў павук,<br>
Маці спавіла малое Дзіцятка,<br>
Сьпіць між жывёлы на сене Хлапчук.<br>
<br>
Што Ён прысьніў, небарака маленькі,<br>
Можа анёлаў, што імкнуцца ўзвыш,<br>
Ці Бэтлеем, гэты горад старэнькі,<br>
Можа Галгофу, а можа той Крыж?<br>
<br>
<font color="#d00505"><em>Прыпеў (x 2):</em></font><br>
<em>На Каляды, у цішыні<br>
Аб’явіўся Бог з вышыні.<br>
На Каляды, проста з нябёс<br>
Нам зьявіўся Госпад Хрыстос!</em><br>
<br>
2. Хай хоць цяпер, калі людзі паснулі,<br>
Калі прыгожа так вецер пяе,<br>
Побач на сенцы ля роднай Матулі<br>
Хлопчык Ісус без трывогі засьне.<br>
<br>
Сьпіць навакольле... Самотныя мары<br>
Пра вызваленьне ад клопатаў, бед.<br>
А ў Бэтлееме пяшчотна ля Мамы<br>
Госпад Хрыстос бласлаўляе сусьвет.<br>
<br>
<em><font color="#d00505">Прыпеў (x 2)<br>
<br>
Слухаць:<br>
<strong><a href="">«На Каляды» (гурт «Ave»).</a></strong></font></em>