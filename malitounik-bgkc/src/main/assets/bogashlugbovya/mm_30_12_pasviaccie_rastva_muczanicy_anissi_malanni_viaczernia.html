<!DOCTYPE HTML><strong><font color="#d00505">30 сьнежня – Пасьвяцьце Нараджэньня Госпада нашага Ісуса Хрыста і сьвятой мучаніцы Анісьсі</font></strong><br>
<br>
<em><font color="#d00505">(У гэты дзень сьпяваецца таксама служба сьвятой Маланьні)</font></em><br>
<br>
<strong><font color="#d00505">ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong></em><br>
<br>
<strong><font color="#d00505">Мучаніцы Анісьсі</font></strong> <em><font color="#d00505">(тон 4).</font></em> Прасьветленая сьвятлом дзявоцтва, ты, усяхвальная, зазьзяла подзьвігам мучэньняў. Ты адмовілася пакланіцца сонцу і пацярпела няправеднае забойства. Абмыўшыся ў пурпуры крыві тваёй, ты стала пераможна перад Сонцам славы, уся асьветленая Ягонымі промнямі.<br>
<br>
Глыбінным жаданьнем сэрца твайго і пакаяннымі сьлязьмі ты, слаўная, абмыла зямлю і валасамі абцерла падножжа Хрыстовае. З вераю ў Ягоную прысутнасьць, поўная жаданьня быць з Ім, ты дакранулася ў думцы да ног Яго і боскім відзеньнем прасьвятліла душу тваю.<br>
<br>
Раздаўшы багацьце ўбогім, ты, Анісься ўсяслаўная, сталася нявестаю нятленнага Жаніха і прынесла Яму як пасаг струмені крыві тваёй, пераймаючы Ягоныя мукі. Дзеля гэтага Адзіны Найвышэйшы пасяліў цябе як мучаніцу слаўную ў харомах Сваіх.<br>
<br>
<strong><font color="#d00505">Пачэснай Маланьні</font></strong> <em><font color="#d00505">(тон 4).</font></em> Ты, Маланьня, залічаная да хору анёлаў. Загарэўшыся боскім жадньнем, ты пакінула прывабнасьць бачнага сьвету дзеля бясстраснасьці і чысьціні, і пераканаўшы мужа твайго богапакорнымі словамі, ухілілася ад жыцьцёвае мітусьні. Дзеля гэтага разам з ім ты атрымала вечнае жыцьцё і асалоду, і цяпер молішся Госпаду за збаўленьне душаў нашых.<br>
<br>
Пажадаўшы анёльскага жыцьця, ты адмовілася ад прыемнасьцяў гэтага сьвету. Устрыманасьцю, нядрэмнасьцю і чысьцінёю ты сталася чыстым посудам Боскага Духа і ўпрыгожылася сьветлымі дараваньнямі Яго. Боскай руплівасьцю ты, Маланьня, прыцягвала да сябе людзей і прыводзіла іх да Ўладара ўсіх і Збаўцы душаў нашых.<br>
<br>
Красою дабрадзейнасьцяў упрыгожаная, спаўняючы збавеннае прыказаньне, ты раздала багацьце бедным і атрымала ўзамен нябесныя скарбы, узбагаціўшыся на век праведнасьцю, нятленнасьцю і збаўленьнем. Дзеля гэтага шануем усьпеньне тваё і горача просім цябе: малі Збавіцеля, каб Ён прасьвятліў душы нашыя.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> Сёньня ў Бэтлееме чую, як анёлы пяюць: «Слава на вышынях Богу, які ў дабраце Сваёй прынёс супакой на зямлю». Сёньня Дзева явілася больш прасторнай за неба; сёньня Сьвятло зазьзяла тым, што ў цемры, і ўзвысіла пакорных, якія пяюць разам з анёламі: «Слава на вышынях Богу!»<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Хрыстос-Зорка зазьзяў ад Якуба і прасьвятліў усе народы сьвятлом богапазнаньня. Дык уславім Яго!<br>
<br>
<font color="#d00505"><em>Верш.</em></font> «Ва ўлоньні перад заранкай я нарадзіў цябе», – кляўся Госпад і не раскаяўся.<br>
<br>
Цешся, Бэтлееме, горадзе Давіда, бо ў табе Спрадвечны нарадзіўся без айца ад Дзевы, чыстае служкі Божае.<br>
<br>
<font color="#d00505"><em>Верш.</em></font> Сказаў Госпад Госпаду майму: «Сядзь па правай руцэ маёй».<br>
<br>
Слова Айца, прыняўшы цела, нарадзілася, было спавітае ў пялёны і пакладзенае ў ясьлях, каб вызваліць мяне ад бяздумнасьці.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> Ісус, убачыўшы чалавека, што быў створаны на падабенства і вобраз Божы, але загубіў сябе праступкам, нахіліў неба, зышоў на зямлю, пасяліўся ў дзявочым улоньні і абнавіў сатлелага Адама, які ўсклікнуў: «Слава зьяўленьню Твайму, Збавіцелю і Божа мой!»<br>
<br>
<br>
<font color="#d00505"><strong>Адпушчальныя трапары<br>
<br>
Трапар Анісьсі</strong> <em>(тон 4).</em></font> Ягнё Тваё, Ісусе, Анісься, кліча моцным голасам: «Цябе, Жаніх мой, люблю і, Цябе шукаючы, мукі перанашу, і расьпінаюся з Табою, і пахаваньне прымаю ў хрышчэньні Тваім, і цярплю за Цябе, каб панаваць з Табою, і паміраю за Цябе, каб з Табою жыць; Ты ж прымі мяне, як ахвяру чыстую, што з любоўю прыносіцца Табе». Малітвамі яе, Міласэрны, збаў душы нашыя.<br>
<br>
<strong>Слава...</strong><br>
<br>
<font color="#d00505"><strong>Трапар Маланьні</strong> <em>(тон 8).</em></font> Палюбіўшы чысьціню дзявоцтва, і пераканаўшы ласкавымі словамі мужа твайго, ты, блаславёная, выдала вялікае багацьце на пабудову манастыра. Цяпер, прабываючы ў радасьці ў нябесным жыльлі, памятай пра нас, Маланьня пачэсная.<br>
<br>
<strong>Цяпер...<br>
<br>
<font color="#d00505">Трапар сьвята</font></strong> <font color="#d00505"><em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе!