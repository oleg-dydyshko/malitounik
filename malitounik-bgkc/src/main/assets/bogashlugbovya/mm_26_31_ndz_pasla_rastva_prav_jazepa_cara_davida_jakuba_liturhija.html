<!DOCTYPE HTML><strong><font color="#d00505">26-31 сьнежня – Нядзеля пасьля Нараджэньня Госпада і Збаўцы нашага Ісуса Хрыста. Памяць сьвятых і праведных Язэпа, цара Давіда і Якуба, сваяка Гасподняга</font></strong><br>
.<br>
<font color="#d00505"><em><strong>Увага:</strong> Служба Нядзелі пасьля Нараджэньня Хрыстовага бярэцца толькі, калі гэтая нядзеля выпадае ад 26 да 31 сьнежня. Калі ж яна выпадае 1 студзеня, служба яе не бярэцца, а памяць сьвятых Язэпа, Давіда і Якуба сьвяткуецца ў панядзелак 26 сьнежня ў спалучэньні з службай гэтага дня. Гл. парадак гэтай службы ў адпаведным месцы.</em><br>
<br>
<strong>ЛІТУРГІЯ<br>
<br>
Трапары<br>
<br>
Трапар нядзельны</strong> <em>належнага тону.</em><br>
<br>
<strong>Трапар сьвята Раства</strong> <em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу Справядлівасьці, і зразумелі, што Ты – Сьвітаньне з вышыняў. Госпадзе, слава Табе!<br>
<br>
<font color="#d00505"><strong>Трапар сьвятых</strong> <em>(тон 2).</em></font> Расказвай, Язэпе, богаайцу Давіду пра цуды, сьведкам якіх ты быў: ты бачыў Дзеву, што нарадзіла Сына; і, навучаны анёламі, разам з пастухамі славу аддаў Яму, і з мудрацамі пакланіўся. Малі цяпер Хрыста Бога збавіць душы нашыя.<br>
<br>
<font color="#d00505"><strong>Кандак сьвятых</strong> <em>(тон 3).</em></font> Сёньня боскі Давід поўніцца радасьцю, і Язэп з Якубам хвалу прыносяць: атрымаўшы вянец сваяцтва з Хрыстом, яны цешацца і ў песьнях славяць Народжанага невыказна на зямлі, усклікаючы: «Збаў, Міласэрны, тых, што шануюць Цябе!»<br>
<br>
<font color="#d00505"><strong>Кандак сьвята Раства</strong> (<em>тон 3).</em></font> Дзева сёньня родзіць Надпрыроднага, і зямля пячору Недаступнаму прыносіць; анёлы з пастушкамі ў песьнях Яго славяць, мудрацы з зоркаю падарожнічаюць. Дзеля наслж нарадзілася Дзіцятка малое, спрадвечны Бог.<br>
<br>
<br>
<font color="#d00505"><strong>Пракімен</strong> <em>(Пс 67.36, 37).</em></font> Дзіўны Бог у сьвятых сваіх, Бог Ізраіля.<br>
<br>
<em><font color="#d00505">Верш.</font></em> На зборах вашых блаславіце Госпада, усе нашчадкі Ізраіля.<br>
<br>
<br>
<font color="#d00505"><strong>Апостал:</strong> <em>Гал 1.11-19.</em></font><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 131.1, 2).</font></em> Памятай, Госпадзе, Давіда і ўсе шчырыя стараньні яго.<br>
<br>
<em><font color="#d00505">Верш.</font></em> Як кляўся Ён Госпаду, даваў абяцаньне Богу Якубаваму.<br>
<br>
<br>
<strong><font color="#d00505">Евангельле:</font></strong> <em><font color="#d00505">Мц 2.13-23.</font></em><br>
<br>
<br>
<font color="#d00505"><strong>Задастойнік (сьвята Раства).</strong></font> Узьвялічвай, душа мая, больш годную і слаўную за анельскія хоры Дзеву ўсячыстую Багародзіцу.<br>
<br>
Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, дзе зьмясьціўся незьмяшчальны Хрыстос, якога мы ў песьнях славім.<br>
<br>
<br>
<strong><font color="#d00505">Прычасьнік.</font></strong> Хваліце Госпада з нябёсаў, хваліце Яго на вышынях.<br>
<br>
Усклікніце, праведныя, ў радасьці Госпаду: хвала пасуе праведным. Алілуя, алілуя, алілуя.