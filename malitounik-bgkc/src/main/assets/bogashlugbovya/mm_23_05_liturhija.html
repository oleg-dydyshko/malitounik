<!DOCTYPE HTML><font color="#d00505"><strong>23 траўня – Сьвятое маці нашае Еўфрасіньні Полацкай</strong></font><br>
<br>
<em><font color="#d00505">Укладальнік багаслужбы – а. Аляксандар Надсан.</font></em><br>
<br>
<strong><font color="#d00505">ЛІТУРГІЯ<br>
<br>
Трапар</font></strong> <font color="#d00505"><em>(тон 8).</em></font> Прыпaдoбнiўшыся двaнaццaцiгaдoвaму Xрысту, штo зaстaўся ў сьвятынi нaвучaць, ты, aдкiнуўшы дaчaсную слaву, усклaлa Крыж нa сябe i пaйшлa зa Iм; выбрaўшы aнёльскi спoсaб жыцьця, вучэньнeм i прыклaдaм свaiм ты прывялa мнoгix дa Xрыстa i, быццaм сoнцa вeсьняe, aсьвяцiлa зямлю Пoлaцкую i ўсю Бeлaрускую крaiну, Eўфрaсiньня сьвятaя, пaчэснaя мaцi нaшaя. Цяпeр мaлi Xрыстa Бoгa, якoгa ты пaлюбiлa бoльш зa ўсё, дaрaвaць крaiнe нaшaй i ўсяму сьвeту супaкoй, i душaм нaшым бaгaцьцe свaйгo зьмiлaвaньня.<br>
<br>
<strong><font color="#d00505">Кандак</font></strong> <em><font color="#d00505">(тон 4).</font></em> Усxвaлiм чыстую Xрыстoвую нявeсту Eўфрaсiньню, штo прaсьвятлiлa eвaнгeльскiм вучэньнeм i ўчынкaмi крaiну нaшую i, пaйшoўшы пaклaнiццa мaгiлe Збaвiцeля, былa душoю ўзьнeсeнaя дa нябeснaгa Eрусaлiму, дзe няспыннa мoлiць Xрыстa Бoгa зa ўсix нaс.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 67.36, 27).</font></em> Дзіўны Бог у сьвятых сваіх, Бог Ізраіля.<br>
<br>
<font color="#d00505"><em>Верш.</em></font> На зборах вашых блаславіце Госпада Бога, усе нашчадкі Ізраіля.<br>
<br>
<br>
<strong>Чытаньне лісту сьвятога апостала Паўла да Галятаў</strong> <em>(Гал 3.23-29)</em><br>
<br>
Браты, да прыйсьця веры мы ўсе былі замкнёныя пад законам да часу, калі павінна была прыйсьці вера. Дык закон быў для нас настаўнікам, (каб весьці) да Хрыста, каб нам апрануцца ў веру. Калі ж прыйшла вера, мы ўжо не пад настаўнікам, бо ўсе мы дзеці Божыя праз веру ў Хрыста Ісуса. Бо ўсе вы, што ў Хрыста ахрысьціліся, у Хрыста апрануліся. Няма ўжо ні юдэя ні грэка, нямя навольніка ні свабоднага, няма ўжо мужчыны ні жанчыны, але ўсе мы адно ў Хрысьце Ісусе. Калі ж вы Хрыстовыя, дык вы насеньне Абрагама і, згодна з абяцаньнем, спадкаемцы.<br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 39.2; 33.20).</font></em> Спадзяваўся я на Госпада, спадзяваўся цьвёрда, і Ён, схіліўшыся нада мною, пачуў кліч мой.<br>
<br>
<font color="#d00505"><em>Верш.</em></font> Шмат бедаў давялося зазнаць праведніку, і ад усіх іх выбавіў яго Госпад.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 25.1-13)<br>
<br>
Сказаў Госпад гэткую прыпавесьць:</em> <br>
<br>
Нябеснае валадарства падобнае да дзесяці дзеваў, што, узяўшы сьветачы, выйшлі насустрач маладому. Пяць з іх было неразумных, а пяць мудрых. Неразумныя, узяўшы свае сьветачы, ня ўзялі алею; мудрыя ж узялі алею ў посудах разам з сьветачамі. А калі малады затрымаўся, яны ўсе задрамалі і паснулі. Апоўначы пачуўся крык: «Вось малады ідзе, выходзьце насустрач яму!» Тады ўсхапіліся ўсе тыя дзевы і паправілі свае сьветачы. Неразумныя сказалі мудрым: «Дайце нам вашага алею, бо нашыя сьветачы гаснуць». А разумныя сказалі ў адказ: «Каб не забракла нам і вам, пайдзеце лепш да прадаўцоў і купеце сабе». Пакуль яны хадзілі купляць, прыйшоў малады; і гатовыя ўвайшлі з ім на вясельле, і дзьверы зачыніліся. Пасьля ж прыходзяць апошнія дзевы і кажуць: «Госпадзе, Госпадзе, адчыні нам!» А ён сказаў ім у адказ: «Сапраўды кажу вам, ня ведаю вас». Дык будзьце пільныя, бо ня ведаеце ні дня, ані гадзіны, калі прыйдзе Сын Чалавечы.<br>
<br>
<br>
<font color="#d00505"><strong>Прычасьнік.</strong></font> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.