<!DOCTYPE HTML><strong><font color="#d00505">НЯДЗЕЛЯ САМАРАНКІ<br>
<br>
ЛІТУРГІЯ<br>
<br>
Трапар нядзельны</font></strong> <em><font color="#d00505">(тон 4).</font></em> Сьветлую вестку аб уваскрасеньні і аб адмене прадзедаўскага асуджэньня ад анёла пачуўшы, Гасподнія вучаніцы апосталам з радасьцю сказалі: «Сьмерць пераможаная, Госпад Бог уваскрос, даруючы сьвету багацьце свайго зьмілаваньня».<br>
<br>
<strong><font color="#d00505">Трапар Паловы сьвята</font></strong> <em><font color="#d00505">(тон 8).</font></em> У палове сьвята сасьмяглую душу маю вадою набожнасьці напаі, Збавіцелю, бо Ты ж некалі ўсклікнуў да ўсіх: «Хто мае смагу, хай прыходзіць да Мяне і п’е». Крыніца жыцьця нашага, Хрысьце Божа, слава Табе.<br>
<br>
<strong>Слава...<br>
<br>
<font color="#d00505">Кандак Самаранкі</font></strong> <em><font color="#d00505">(тон 8).</font></em> Прыйшоўшы з вераю да студні, Самаранка ўбачыла Цябе, мудрасьці Крыніцу, і напіўшыся з яе ўдосталь, атрымала ў спадчыну вечнае валадарства і непрамінальную славу.<br>
<br>
<strong>Цяпер...<br>
<br>
<font color="#d00505">Кандак Паловы сьвята</font></strong> <em><font color="#d00505">(тон 4).</font></em> Калі настала палова законнага сьвята, Ты, Творча ўсяго і Ўладару, Хрысьце Божа, сказаў прысутным: «Хадзіце, зачэрпніце вады несьмяротнасьці». Таму вось і мы прыходзім да Цябе і даверліва клічам: «Даброты Твае даруй нам, бо Ты – Крыніца жыцьця нашага».<br>
<br>
<strong><font color="#d00505">Пракімен</font></strong> <em><font color="#d00505">(Пс 46.7, 2).</font></em> Сьпявайце Богу нашаму, сьпявайце; сьпявайце Ўладару нашаму, сьпявайце.<br>
<br>
<font color="#d00505"><em>Верш.</em></font> Усе народы, пляскайце ў далоні, усклікніце Госпаду радасным голасам.<br>
<br>
<strong><font color="#d00505">Апостал:</font></strong> <em><font color="#d00505">Дз 11.19-30.</font></em><br>
<br>
<strong><font color="#d00505">Алілуя</font></strong> <em><font color="#d00505">(Пс 44.5, 8).</font></em> Падрыхтуйся і ідзі ўперад пераможна дзеля праўды, набожнасьці і справядлівасьці.<br>
<br>
<font color="#d00505"><em>Верш.</em></font> Ты палюбіў праўду і ўзьненавідзеў беззаконьне.<br>
<br>
<strong><font color="#d00505">Евангельле:</font></strong> <em><font color="#d00505">Ян 4.5-42.</font></em><br>
<br>
<font color="#d00505"><strong>Задастойнік.</strong></font> Анёл усклікнуў Поўнай ласкі: Чыстая Дзева, радуйся! І зноў кажу: «Радуйся!», бо твой Сын уваскрос на трэці дзень з магілы і мёртвых узьняў з сабою. Людзі, весяліцеся!<br>
<br>
Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне! Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў.<br>
<br>
<strong><font color="#d00505">Прычасьнік.</font></strong> Хваліце Госпада з нябёсаў, хваліце Яго на вышынях. Алілуя, алілуя, алілуя.