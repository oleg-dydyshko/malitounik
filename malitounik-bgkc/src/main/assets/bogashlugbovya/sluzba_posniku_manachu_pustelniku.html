<!DOCTYPE HTML><font color="#d00505"><strong>СЛУЖБА ПОСЬНІКУ / АСКЕТУ, МАНАХУ І ПУСТЭЛЬНІКУ<br>
<br>
Трапар</strong> <em>(тон 8).</em></font> У табе, ойча, верна захаваўся вобраз Божы: узяўшы крыж, ты пайшоў усьлед за Хрыстом і на справе навучаў не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвяты ..., дух твой.<br>
<br>
<font color="#d00505"><strong>Іншы трапар</strong> <em>(тон 8).</em></font> Струменямі сьлёз тваіх пустыню бясплодную ты ўрадліваю зрабіў і стогнамі душы плады высілкаў у сто разоў памножыў, і быў для ўсіх сьветачам, зьзяючы цудамі, ... ойча наш. Малі Хрыста Бога збавіць душы нашы.<br>
<br>
<font color="#d00505"><strong>Іншы трапар</strong> <em>(тон 1).</em></font> Пустыні жыхаром, анёлам у целе і цудатворцам быў ты, баганосны ойча наш ...; пастом, нядрэмнасьцю і малітваю нябесныя дараваньні прыняўшы, аздараўляеш нядужых і душы тых, што з вераю прыходзяць да цябе. Слава Таму, хто даў табе сілу; слава Таму, хто ўславіў цябе; слава Таму, хто праз цябе дае ўсім аздараўленьні.<br>
<br>
<font color="#d00505"><strong>Кандак</strong> <em>(тон 2).</em></font> Узброіўшыся чысьцінёю душэўнаю і ўзяўшы няспынную малітву як кап’ё, ты перамог усе цяжкасьці, ... ойча наш. Маліся безупынна за ўсіх нас.<br>
<br>
<strong><font color="#d00505">Пракімен</font></strong> <font color="#d00505"><em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<em><font color="#d00505">Верш.</font></em> Чым адплачу Госпаду за ўсе дабрадзействы Яго.<br>
<br>
<strong><font color="#d00505">Апостал:</font></strong> <font color="#d00505"><em>Гал 5.22 – 6.2.</em></font><br>
<br>
<strong><font color="#d00505">Алілуя</font></strong> <font color="#d00505"><em>(Пс 111.1, 2).</em></font> Шчасьлівы муж, які баіцца Госпада і суцяшэньне знаходзіць у запаветах Яго.<br>
<br>
<em><font color="#d00505">Верш.</font></em> Патомства яго будзе магутным на зямлі.<br>
<br>
<font color="#d00505"><strong>Евангельле:</strong> <em>Мц 11.27-30; або<br>
Лк 6.17-23.</em></font><br>
<br>
<strong><font color="#d00505">Прычасьнік.</font></strong> Памяць праведніка жыць будзе вечна, благое весткі ён не збаіцца. Алілуя, алілуя, алілуя.