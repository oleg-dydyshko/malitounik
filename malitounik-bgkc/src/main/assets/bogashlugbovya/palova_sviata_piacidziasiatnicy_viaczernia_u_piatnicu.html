<!DOCTYPE HTML><font color="#d00505"><strong>Пятніца Паловы сьвята Пяцідзясятніцы ўвечары<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 1)</em></font> Творца ўсіх і Жыцьцядаўца, спрадвечнае Слова Айца, прыняўшы дабравольна ад Дзевы цела, стаўся чалавекам, і ў дабрыні Сваёй крынічыць невымоўную мудрасьць усім.<br>
<br>
Калі настала палова законнага сьвята, Ты, Хры́сьце, Улада́ру Закону, прыйшоў у сьвятыню і навучаў з уладаю людзей, выкрываючы кніжнікаў на аснове пісаньняў, і зьдзіўляючы ўсіх мудрасьцю слоў Тваіх і цудоўнымі знакамі.<br>
<br>
Падаўца мудрасьці і ўсяго добрага вылівае Боскія струмені з вечнай крыніцы і кліча: «Прыйдзіце да Мяне ўсе, што маеце смагу, зачарпніце вады, і рэкі боскіх дараваньняў з улоньня вашага пацякуць».<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава...</strong><br>
<br>
<em><font color="#d00505">(Тон 1)</font></em> Калі настала палова дзён Сёмухі, Хрыстос паказаў боскую сілу Сваю: Ён ацаліў словам Сваім расслабленага і ўзьняў яго з ягонай пасьцелі. Будучы ў людзкім целе, Ён боскім спосабам цуды рабіў і даваў людзям вечнае жыцьцё і багацьце Свайго зьмілаваньня.<br>
<br>
<strong>Цяпер...</strong><br>
<br>
<font color="#d00505"><em>Дагматык (тон 3).</em></font> Як нам не дзівіцца богачалавечаму мацярынству Твайму, Усячыстая? Ня ведаючы мужа, Ты, бязьвінная, нарадзіла ў целе без Айца Сына – народжанага спрадвеку бяз маці ад Айца, – які не пацярпеў ніякай зьмены ці разьдзяленьня, але поўнасьцю зьбярог прыкметы абедзьвюх прырод. Дык малі Яго, Дзева Маці ўладарная, каб Ён збавіў душы тых, што прававерна вызнаюць Цябе Багародзіцаю.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 3)</em></font> Крыжом Тваім, Хры́сьце Спасе <em>(Збаўча)</em>, сьмерці ўлада зьнішчаная была і зьніштожаныя хітрасьці д’ябальскія, і род людзкі, збаўляючыся вераю, безустанку Цябе ў песьнях славіць.<br>
<br>
<font color="#d00505"><em>Верш.</em></font> Госпад пануе, Ён апрануўся ў красу. Апрануўся Госпад у сілу і падперазаўся.<br>
<br>
Прасьвятлілася ўсё ўваскрасеньнем Тваім, Госпадзе, і рай быў адчынены, і ўсякае стварэньне безустанку Цябе славіць.<br>
<br>
<font color="#d00505"><em>Верш.</em></font> Ён умацаваў сусьвет, што не зварухнецца.<br>
<br>
Слаўлю Айца і Сына сілу, і Духа Сьвятога ўладу, пяю хвалу непадзельнаму Боству, Тройцы адзінасутнай, што пануе вечна.<br>
<br>
<font color="#d00505"><em>Верш.</em></font> Дому Твайму належыцца сьвятасьць, Госпадзе, праз усе дні.<br>
<br>
Мукамі Тваімі, Хрысьце, Ты зацямніў сонца, і зьзяньнем уваскрасеньня Твайго Ты прасьвятліў усё. Прымі нашу вячэрнюю песьню, Чалавекалюбча.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> У палове сьвята, Ты, Мудрасьць Божая, прыйшоў у сьвятыню, дзе навучаў і выкрываў непакорлівых фарысэяў і кніжнікаў, і казаў усім: «Хто мае смагу, хай прыходзіць да Мяне і п’е жывую ваду, каб ня мець больш смагі давеку; хто верыць у Маю дабрыню, у таго з улоньня пацякуць струмені жыцьця вечнага». Слава велічы дабрыні і спагадлівасьці Тваёй, Хры́сьце Божа наш!<br>
<br>
<br>
<strong><font color="#d00505">Адпушчальны трапар<br>
<br>
Трапар Паловы сьвята</font></strong> <font color="#d00505"><em>(тон 8).</em></font> У палове сьвята сасьмяглую душу маю вадою набожнасьці напаі, Збавіцелю, бо Ты ж некалі ўсклікнуў да ўсіх: «Хто мае смагу, хай прыходзіць да Мяне і пе». Крыніца жыцьця нашага, Хрысьце Божа, слава Табе.