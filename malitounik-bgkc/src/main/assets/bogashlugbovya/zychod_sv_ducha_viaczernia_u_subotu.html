<!DOCTYPE HTML><strong><font color="#d00505">ЗЫХОД СЬВЯТОГА ДУХА<br>
(СЁМУХА)<br>
<br>
ВЯЧЭРНЯ Ў СУБОТУ ЎВЕЧАРЫ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 1)</font></em> Сьвяткуем Пяцідзясятніцу і прыйсьце Духа, і спаўненьне абяцаньня, і надзеі зьдзяйсьненьне, і тайну вялікую і пачэсную. Дык усклікнем: «Творча ўсіх Госпадзе, слава Табе!» <font color="#d00505"><em>(Двойчы)</em></font><br>
<br>
Рознымі мовамі надзяліў Ты, Хрысьце, Сваіх вучняў, каб на іх яны прапаведавалі Цябе – Несьмяротнае Слова і Бога, які дае душам нашым багацьце зьмілаваньня.<br>
<br>
Усё дае Дух Сьвяты, прароцтвы крынічыць, сьвятароў дасканалымі чыніць, нявучаных навучае мудрасьці, рыбакоў багасловамі робіць, і яднае ўсю царкоўную супольнасьць. Адзінасутны і роўны славаю з Айцом і Сынам Суцяшальніку, слава Табе!<br>
<br>
<font color="#d00505"><em>(Тон 2)</em></font> Мы бачылі праўдзівае сьвятло, прынялі Духа нябеснага, знайшлі веру праўдзівую: пакланяемся неразьдзельнай Тройцы, бо Яна нас збавіла. <font color="#d00505"><em>(Двойчы)</em></font><br>
<br>
Праз прарокаў Ты абвясьціў нам шлях збаўленьня, і праз апосталаў зазьзяла нам, Збавіцелю, ласка Духа Твайго: Ты – Бог першы і апошні, і на вякі Ты – Бог наш.<br>
<br>
У доме Тваім, Збавіцелю сьвету, буду ў песьнях славіць Цябе і, укленчыўшы, пакланюся Тваёй непераможнай сіле; увечары, раніцай і апоўдні, і ў кожны час буду бласлаўляць Цябе, Госпадзе.<br>
<br>
У доме Тваім, Госпадзе, мы верныя, укленчым душою і целам і ўсхвалім у песьнях Цябе, беспачатнага Айца, і аднолькава беспачатнага Сына, і спрадвечнага ўсесьвятога Духа, які прасьвятляе і асьвячае душы нашыя.<br>
<br>
Тройцу сьвятую ў песьнях уславім, Айца і Сына разам з Духам Сьвятым, бо так прапаведавалі ўсе прарокі і апосталы разам з мучанікамі.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 8)</em></font> Прыйдзіце, людзі, паклонімся Богу ў трох асобах – Сыну з Айцом і з Духам Сьвятым. Спрадвечны Айцец родзіць спрадвечнага і роўнапасаднага Сына, і Дух Сьвяты праслаўляецца ў Айцу разам з Сынам: адна сіла, адна сутнасьць, адно Боства. Яму мы пакланяемся, кажучы: Сьвяты Божа, што ўсё творыш праз Сына Духам Сьвятым; Сьвяты Моцны, які даў нам пазнаць Айца, і праз якога Дух Сьвяты на сьвет прыйшоў; Сьвяты Несьмяротны, Духу Суцяшальніку, што ад Айца паходзіш і ў Сыне спачываеш, Тройца Сьвятая, слава Табе.<br>
<br>
<br>
<strong>Чытаньне кнігі Лікаў</strong><br>
<em>(Лікі 11.16-17; 24-29)</em><br>
<br>
Сказаў Госпад Майсею: Пакліч мне семдзясят мужоў спасярод старэйшых Ізраіля, якіх ты ведаеш, што яны – старэйшыя і праваднікі народу; і прывядзі іх да Шатра Сустрэчы, хай яны там стануць разам з табою. Тады Я прыйду і буду гутарыць з табою; і вазьму ад Духа, што ў табе, і дам ім, і яны разам з табою будуць насіць цяжкасьці народу, а ты сам ня будзеш больш насіць іх. Майсей сабраў семдзясят старэйшых народу і паставіў іх вакол шатра. I Госпад у хмары зышоў і гутарыў з ім. Пасьля ўзяў ад Духа, што быў у ім, і даў Яго гэтым сямідзесяці старэйшым. Як толькі спачыў на іх Дух, яны ўвайшлі ў той час у захапленьне і прарочылі. Два мужы засталіся ў стане, адзін з іх называўся Эльдад, а другі Мадад. На іх таксама зышоў Дух, бо яны былі ў ліку пакліканых, толькі не прыйшлі да шатра. I яны таксама пачалі прарочыць у стане. Прыбег юнак і сказаў Майсею: «Эльдад і Мадад увайшлі ў захапленьне прароцкае». Ісус, сын Навін, які з маладых гадоў быў на службе ў Майсея, узяў голас і сказаў: «Майсею, гаспадару мой, забарані ім!» Але Майсей адказаў: «Ці не зайздросны ты за мяне? О, каб усе ў народзе Гасподнім былі прарокамі, каб Госпад даў ім Духа Свайго!»<br>
<br>
<br>
<strong>Чытаньне кнігі прарока Яэля</strong><br>
<em>(Яэль 2.23 – 3.5)</em><br>
<br>
Так кажа Госпад:<br>
Радуйцеся, сыны Сыёну, цешцеся ў Богу Госпадзе вашым, бо Ён учыніў вам згодна з справядлівасьцю. Дождж асеньні і дождж веснавы Ён выліў на вас шчодра, як і раней. Гумны вашыя напоўняцца збожжам, і прэсы вашыя вінаградным сокам і аліваю. У такі спосаб Я ўзнагароджу вас за гады, калі ўсё паела саранча, чэрві, жукі і вусені, якіх Я паслаў на вас у вялікім мностве. Тады сапраўды будзеце есьці і насыціцеся, і будзеце хваліць імя Госпада Бога вашага, які ўчыніў вам дзіўныя рэчы, і народ Мой ня будзе пасаромлены давеку. У той час пазнаеце, што Я ёсьць сярод Ізраіля, і што Я – Госпад Бог ваш, а іншага няма. Мой народ ня будзе пасаромлены давеку. Пасьля гэтага вылью Духа Майго на кожнае цела, і сыны і дочкі вашыя будуць прарочыць, а юнакі вашыя будуць бачыць аб’яўленьні. Нават на нявольнікаў і нявольніцаў вылью Духа Майго ў тыя дні. I пакажу знакі на небе і на зямлі, кроў і агонь, і стаўпы дыму. Сонца зьменіцца ў цемру, а месяц – у кроў, калі прыйдзе дзень Гасподні, дзень вялікі і страшны. Кожны аднак, хто пакліча імя Гасподняе, будзе збаўлены.<br>
<br>
<br>
<strong>Чытаньне кнігі прарока Езэкіэля</strong><br>
<em>(Езэк 36.24-28)</em><br>
<br>
Так кажа Госпад:<br>
Забяру вас спасярод народаў, зьбяру з усіх краінаў і прывяду зноў у вашу краіну. Акраплю вас чыстай вадою, каб вы ачысьціліся ад усякай нячыстасьці, і ад усіх ідалаў вашых ачышчу вас. I дам вам новае сэрца і новага духа ўдыхну ў нутры вашыя, каменныя сэрцы забяру з целаў вашых, а дам вам сэрцы цялесныя. Духа Майго хачу ўдыхнуць у вас і зрабіць, каб вы жылі паводле Маіх запаветаў, захоўвалі Мае прыказаньні і чынілі згодна з імі. Тады будзеце жыць у краіне, якую Я даў айцом вашым, і будзеце Маім народам, а Я буду вашым Богам.<br>
<br>
<br>
<strong><font color="#d00505">Ліцьця</font></strong><br>
<br>
<font color="#d00505"><em>Песьні з </em></font><strong><font color="#d00505"><em>«Госпадзе, цябе клічу»:</em></font></strong><br>
<br>
<font color="#d00505"><em>(Тон 2)</em></font> Праз прарокаў Ты абвясьціў нам шлях збаўленьня, і праз апосталаў зазьзяла нам, Збавіцелю, ласка Духа Твайго: Ты – Бог першы і апошні, і на вякі Ты – Бог наш.<br>
<br>
У доме Тваім, Збавіцелю сьвету, буду ў песьнях славіць Цябе і, укленчыўшы, пакланюся Тваёй непераможнай сіле; увечары, раніцай і апоўдні, і ў кожны час буду бласлаўляць Цябе, Госпадзе.<br>
<br>
У доме Тваім, Госпадзе, мы верныя, укленчым душою і целам і ўсхвалім у песьнях Цябе, беспачатнага Айца, і аднолькава беспачатнага Сына, і спрадвечнага ўсесьвятога Духа, які прасьвятляе і асьвячае душы нашыя.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 8)</em></font> Калі Ты, Госпадзе, паслаў Духа Твайго сабраным апосталам, тады сыны ізраільскія здумеліся, бо чулі, як тыя гаварылі рознымі мовамі, як Дух ім падказваў. Нявучаныя, яны сталіся мудрымі і прывялі народы да веры, прапаведуючы Бога. Дзеля гэтага і мы Табе пяём: «Госпадзе, што зьявіўся на зямлі і ад маны выбавіў нас, слава Табе!»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 6)</font></em> Народы, Госпадзе, не зразумелі сілы Ўсесьвятога Духа, які спачыў на Тваіх апосталах, і прынялі іхнюю здольнасьць гаварыць рознымі мовамі за пахмельле. Мы ж, умацаваныя імі, няспынна клічам: «Духа Твайго Сьвятога не адымі ад нас, молімся Табе, Чалавекалюбча!»<br>
<br>
<font color="#d00505"><em>Верш.</em></font> Сэрца чыстае ствары ўва мне, Божа, і дух правы абнаві ў нутры маім.<br>
<br>
Дух Твой Сьвяты, Госпадзе, прыйшоў і напоўніў апосталаў Тваіх, і навучыў іх гаварыць рознымі мовамі. Для няверных гэты цуд выдаўся пахмельлем, а для верных ён стаўся крыніцай збаўленьня. Дык і нас зрабі годнымі Ягонага прасьвятленьня, молімся Табе, Чалавекалюбча.<br>
<br>
<font color="#d00505"><em>Верш.</em></font> Не адкінь мяне ад аблічча Твайго, і Духа Твайго Сьвятога не адымі ад мяне.<br>
<br>
Уладару Нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча! Прыйдзі і пасяліся ў нас і ачысьці нас ад усяго благога, і збаў, Добры, душы нашы.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 8)</em></font> Некалі, у адказ на дзёрзкі намер будовы вежы, Госпад зьмяшаў мовы. Цяпер у разнастайнасьці моваў Ён даў пазнаць славу Сваю. Тады Бог асудзіў нязбожных за грэх, а цяпер прасьвятліў рыбакоў Духам. Тады шматмоўе было пакараньнем, а цяпер сугучнасьць моваў была адноўленая для збаўленьня душ нашых.<br>
<br>
<br>
<strong><font color="#d00505">Адпушчальны трапар</font></strong><br>
<br>
<em><font color="#d00505">(Тон 8)</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <font color="#d00505"><em>(Тройчы)<br>
<br>
<br>
Водпуст.</em></font> Хрыстос, праўдзівы Бог наш, які ў выглядзе вогненных языкоў паслаў з неба Ўсесьвятога Духа на сьвятых Сваіх вучняў і апосталаў, малітвамі найчыстае Свае Маці, сьвятых, слаўных і ўсяхвальных апосталаў, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.