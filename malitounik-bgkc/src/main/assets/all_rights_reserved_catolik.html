<!DOCTYPE HTML><strong>Афіцыйны пераклад Рыма-Каталіцкага Касцёла</strong><br>
<br>
Пераклад кніг Новага Запавету здзейснены Секцыяй па перакладзе літургічных тэкстаў і афіцыйных дакументаў Касцёла Камісіі Божага Культу і Дысцыпліны Сакрамэнтаў пры Канферэнцыі Каталіцкіх Біскупаў у Беларусі.<br>
<br>
Падставай для перакладу паслужылі самыя новыя крытычныя выданні: <em>Novum Testamentum Graece</em> (ed. B. Aland et K. Aland, J. Karavidopoulos, C. Martini, B. Metzger, Stuttgart 1993), <em>Novum Testamentum Graece</em> (ed. B. Aland et K. Aland, J. Karavidopoulos, C. Martini, B. Metzger, Stuttgart 2012).<br>
<br>
Секцыя па перакладзе ставіла перад сабой мэту стварыць дакладны пераклад зместу біблійных кніг на сучаснай і камунікатыўнай беларускай мове. Пры гэтым у перакладзе паслядоўна трымалася прынятай у Касцёле тэалагічнай тэрміналогіі. Для захавання гістарычнага кантэксту і калі гэта было неабходна з тэалагічнага пункту гледжання, некаторыя габрэйскія, арамейскія і грэцкія словы перадаваліся ў іх арыгінальным гучанні, але ў кірылічным запісе.<br>
<br>
Адметнай рысай беларускіх біблійных перакладаў з’яўляецца канфесійнасць. Розныя хрысціянскія вызнанні рыхтуюць свае пераклады Бібліі, паколькі маюць свой падыход да перакладу, сваю тэрміналогію і рэлігійную лексіку. З даследавання працэсу фарміравання розных перакладчыцкіх падыходаў да біблійнага тэксту вынікае, што на Беларусі існуюць дзве моцныя перакладчыцкія традыцыі — Slavia Latina i Slavia Ortodoxa (заходняя i ўсходняя традыцыя), што з’яўляецца своеасаблівым культурным і духоўным багаццем нашага народа.<br>
<br>
--- +++ ---<br>
<br>
<strong>Умовы карыстаньня тэкстамі:</strong><br>
<br>
- Тэкст нельга змяняць або мадыфікаваць ні ў якой форме і ні якім фармаце.<br>
<br>
- Тэкст нельга прадаваць ці перадаваць для продажу ні ў якой форме.<br>
<br>
- Тэкст не можа выкарыстоўвацца ў камэрцыйных мэтах.<br>
<br>
- Тэкст нельга перадрукоўваць без папярэдняга дазволу.<br>
<br>
- Тэкст можа быць распаўсюджаны ў нязмененым выглядзе без папярэдняга дазволу ў лічбавай форме для некамэрцыйнага ўжытку.<br>
<br>
- Тэкст не з’яўляецца грамадскай уласнасцю.<br>
<br>
© 2017, 2019 Канферэнцыя Каталіцкіх Біскупаў у Беларусі.
